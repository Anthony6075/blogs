---
title: 桃花庵歌
categories:
- literature(文学)
tags:
- poem(诗歌)
- excerpt(摘抄)
---

<h1><p style="text-align: center;">桃花庵歌</p></h1>

<h3><p style="text-align: center;">[明] 唐寅</p></h3>

<h2><p style="text-align: center;">桃花坞里桃花庵，桃花庵里桃花仙。</p></h2>

<h2><p style="text-align: center;">桃花仙人种桃树，又折花枝当酒钱。</p></h2>

<h2><p style="text-align: center;">酒醒只在花前坐，酒醉还须花下眠。</p></h2>

<h2><p style="text-align: center;">花前花后日复日，酒醉酒醒年复年。</p></h2>

<h2><p style="text-align: center;">不愿鞠躬车马前，但愿老死花酒间。</p></h2>

<h2><p style="text-align: center;">车尘马足贵者趣，酒盏花枝贫者缘。</p></h2>

<h2><p style="text-align: center;">若将富贵比贫贱，一在平地一在天。</p></h2>

<h2><p style="text-align: center;">若将贫贱比车马，他得驱驰我得闲。</p></h2>

<h2><p style="text-align: center;">世人笑我忒疯颠，我咲世人看不穿。</p></h2>

<h2><p style="text-align: center;">记得五陵豪杰墓，无酒无花锄作田。</p></h2>
