---
title: 少年行
date: 2024-08-20 17:48:29
categories:
- literature(文学)
tags:
- poem(诗歌)
- excerpt(摘抄)
---

<h1><p style="text-align: center;">少年行</p></h1>

<h3><p style="text-align: center;">[唐] 王维</p></h3>

<h3><p style="text-align: center;">（其一）</p></h3>

<h2><p style="text-align: center;">新丰美酒斗十千，咸阳游侠多少年。</p></h2>

<h2><p style="text-align: center;">相逢意气为君饮，系马高楼垂柳边。</p></h2>

<h3><p style="text-align: center;">（其二）</p></h3>

<h2><p style="text-align: center;">出身仕汉羽林郎，初随骠骑战渔阳。</p></h2>

<h2><p style="text-align: center;">孰知不向边庭苦，纵死犹闻侠骨香。</p></h2>

<h3><p style="text-align: center;">（其三）</p></h3>

<h2><p style="text-align: center;">一身能擘两雕弧，虏骑千重只似无。</p></h2>

<h2><p style="text-align: center;">偏坐金鞍调白羽，纷纷射杀五单于。</p></h2>

<h3><p style="text-align: center;">（其四）</p></h3>

<h2><p style="text-align: center;">汉家君臣欢宴终，高议云台论战功。</p></h2>

<h2><p style="text-align: center;">天子临轩赐侯印，将军佩出明光宫。</p></h2>