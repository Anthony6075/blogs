---
title: 唐太宗封禅与魏征答问
categories:
- literature(文学)
tags:
- history(历史)
---

<h1>出自《资治通鉴·唐纪·唐纪十》</h1>

上曰：“公不欲朕封禅者，以功未高邪？”
曰：“高矣。”
“德未厚邪？”
曰：“厚矣。”
“中国未安邪？”
曰：“安矣。”
“四夷未服邪？”
曰：“服矣。”
“年谷未丰邪？”
曰：“丰矣。”
“符瑞未至邪？”
曰：“至矣。”
“然则何为不可封禅？”
对曰：“陛下虽有此六者，然承隋末大乱之后，户口未复，仓廪尚虚，而车驾东巡，千乘万骑，其供顿劳费，未易任也。且陛下封禅，则万国咸集，远夷君长，皆当扈从；今自伊、洛以东至于海、岱，烟火尚希，灌莽极目，此乃引戎狄入腹中，示之以虚弱也。况赏赉不赀，未厌远人之望；给复连年，不偿百姓之劳；<b>崇虚名而受实害</b>，陛下将焉用之！”