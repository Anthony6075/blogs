---
title: 赠卫八处士
categories:
- literature(文学)
tags:
- poem(诗歌)
- excerpt(摘抄)
---

<h1><p style="text-align: center;">赠卫八处士</p></h1>

<h3><p style="text-align: center;">[唐] 杜甫</p></h3>

<h2><p style="text-align: center;">人生不相见，动如参与商。</p></h2>

<h2><p style="text-align: center;">今夕复何夕，共此灯烛光。</p></h2>

<h2><p style="text-align: center;">少壮能几时，鬓发各已苍。</p></h2>

<h2><p style="text-align: center;">访旧半为鬼，惊呼热中肠。</p></h2>

<h2><p style="text-align: center;">焉知二十载，重上君子堂。</p></h2>

<h2><p style="text-align: center;">昔别君未婚，儿女忽成行。</p></h2>

<h2><p style="text-align: center;">怡然敬父执，问我来何方。</p></h2>

<h2><p style="text-align: center;">问答乃未已，驱儿罗酒浆。</p></h2>

<h2><p style="text-align: center;">夜雨剪春韭，新炊间黄粱。</p></h2>

<h2><p style="text-align: center;">主称会面难，一举累十觞。</p></h2>

<h2><p style="text-align: center;">十觞亦不醉，感子故意长。</p></h2>

<h2><p style="text-align: center;">明日隔山岳，世事两茫茫。</p></h2>
