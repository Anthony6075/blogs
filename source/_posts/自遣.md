---
title: 自遣
categories:
- literature(文学)
tags:
- poem(诗歌)
- excerpt(摘抄)
---

<h1><p style="text-align: center;">自遣</p></h1>

<h3><p style="text-align: center;">[唐] 李群玉</p></h3>

<h2><p style="text-align: center;">翻覆升沉百岁中，前途一半已成空。</p></h2>

<h2><p style="text-align: center;">浮生暂寄梦中梦，世事如闻风里风。</p></h2>

<h2><p style="text-align: center;">修竹万竿资阒寂，古书千卷要穷通。</p></h2>

<h2><p style="text-align: center;">一壶浊酒暄和景，谁会陶然失马翁。</p></h2>
